# Plavební řád Flotily
##§ 1 Cíl jednání (plavby) Flotily
Cílem plavby Flotily je ve vzájemném porozumění a shodě, s přihlédnutím k názorům všech Plavčíků, probrat a rozhodnout ve věcech působnosti Flotily
* a) usnesením, které vybírá z předložených návrhů, nebo
* b) volbou, ve které vybírá z navržených kandidátů.
##§ 2 Lodivod a plavební důstojníci
(1) Plavbu řídí s přihlédnutím ke všeobecné shodě přítomných Lodivod, kterým je Admirál nebo pověřený Plavčík.

(2) Lodivod jmenuje v případě potřeby (např. pro sčítání hlasů) další plavební důstojníky z řad přítomných.

##§ 3 Práva a povinnosti
Plavčíci mají právo za podmínek řádu podat skupinový návrh, účastnit se rozpravy a hlasovat.
Všichni mají povinnost nenarušovat plavbu a dbát pořádkových pokynů Lodivoda. Svá práva na jednání vykonává každý přímo a osobně.
##§ 4 Pořad plavby
(1) Pořad plavby je návrh postupu, který určuje jaké body a v jakém pořadí a čase se budou na flotile projednávat.

(2) Prvním bodem pořadu plavby je vždy určení plavebních důstojníků, druhým bodem vždy schválení návrhu pořadu plavby.

(3) Návrh pořadu plavby sestavuje a předkládá Generální štáb na základě doručených návrhů.
##§ 5 Návrh
(1) Návrh usnesení, kandidáta nebo postupu podává Lodivodovi vždy skupina Plavčíků nebo volený důstojník. Návrh je přijatelný, pokud
* a) má jednoznačný význam,
* b) je v souladu s plavebním řádem a již schválenými rozhodnutími, případně je odpovídajícím způsobem výslovně mění nebo ruší,
* c) bezprostředně souvisí s projednávaným rozhodnutím,
* d) je podán včas, je-li pro jeho podání stanovena lhůta.

(2) Přijatelný návrh Lodivod zaznamená, případně požádá o jeho podání v písemné podobě, je-li to třeba.
Pokud je návrh nepřijatelný, Lodivod pomůže navrhovateli vadu návrhu odstranit, pokud je to možné. Jinak Lodivod návrh prohlásí za nepřijatelný a dál k němu nepřihlíží.

(3) Skupinou Plavčíků se pro účely řádu rozumí 3 plavčíci, není-li stanoveno jinak.

(4) Návrh usnesení se předkládá písemně včetně odůvodnění, odhadu dopadu na rozpočet spolku nebo jiných předpokládaných důsledků.

##§ 6 Rozprava
(1) Po zahájení plavby se koná k projednávaným návrhům rozprava dle pořadu plavby. 
Cílem rozpravy je dosáhnout pokud možno všeobecné shody na přijímaném rozhodnutí, případně jeho zlepšení.
V rozpravě může se svým projevem vystoupit každý přítomný plavčík.
V rozpravě se uvádějí důvody pro a proti přijetí určitého rozhodnutí v projednávané věci a jeho předpokládané důsledky.
Je-li rozprava vyčerpána, nebo uplynul-li bodu vyhrazený čas, přikročí se k rozhodujícímu hlasování.

(2) Úvodní slovo v rozpravě přednáší navrhovatel nebo předsedající.
Závěrečné slovo má navrhovatel každého návrhu v rozhodujícím hlasování, kandidát, úkolovaný a odvolávaný.
##§ 7 Návrh postupu a Námitka
(1) Návrhem postupu flotila upravuje v mezích jednacího řádu chod jednání.
Návrh postupu se schvaluje všeobecnou shodou. Nelze-li návrh postupu schválit všeobecnou shodou, musí být předložen jako návrh skupiny členů, o kterém se hlasuje jako o další možnosti v rozhodujícím hlasování. Pokud byl však návrh postupu předložen dostatečnou dobu před rozhodujícím hlasováním a bylo by proti jeho smyslu o něm hlasovat až v rozhodujícím hlasování, předsedající dá o návrhu postupu hlasovat bezodkladně po tom, co ho zaznamená.

(2) Námitka je návrh postupu, kterým celostátní fórum zvažuje návrat k předchozímu stavu při zpochybnění správnosti jeho postupu.
Všechny námitky je třeba podat bezprostředně po tom, co nastala namítaná skutečnost; Pokud celostátní fórum námitce vyhoví, obnovuje se stav před namítanou skutečností a k namítané skutečnosti a následujícímu postupu se nepřihlíží.
Jinak celostátní fórum v postupu pokračuje a k další stejné námitce nepřihlíží.

##§ 8 Hlasování
(1) Lodivod oznámí zahájení každého hlasování všem přítomným plavčíkům.
Hlasovací právo náleží plavčíku, který je při hlasování zapsán v seznamu členů. Přítomným je při hlasování ten, kdo skutečně hlasoval.

(2) Hlasováním se vybírá jedna nebo více možností. Výběr možností se provádí podle hlasovacího systému, na němž se Flotila usnese s ohledem na technické možnosti.

(3) Vybraná možnost musí v hlasování získat podporu nadpoloviční většiny; u rozhodnutí kde to předepisují stanovy je pro vybrání třeba podpory vyšší. K možnostem, které ji nezískaly, se dále nepřihlíží;

(4) Pokud se neusnese Flotila jinak a pro určení výsledku hlasování nestačí hlasování o podpoře, koná se další kolo hlasování.
V něm může dát hlasující přednostní hlas tolika možnostem, kolik má Flotila vybrat.
Vybrány jsou možnosti v pořadí podle počtu přednostních hlasů, v případě rovnosti podle počtu hlasů v hlasování o podpoře a pak losu.

(5) Po ukončení hlasování vyhlásí Lodivod jeho výsledek.
##§ 9 Rozhodující hlasování
(1) Rozhodující hlasování se konají pokud možno ve stejnou dobu. Zahrnují i případné námitky proti předchozímu postupu nebo návrhy jiného postupu, není-li stanoveno jinak. Rozhodující hlasování je vždy sčítané.

(2) V rozhodujícím hlasování o usnesení Flotila vybere jednu z následujících možností:
* a) schválení některého návrhu usnesení ve znění po skončení rozpravy,
* b) ukončení projednávání návrhů usnesení bez schválení usnesení,
* c) schválení některého návrhu usnesení ve znění, ve kterém Lodivod návrh poprvé zaznamenal, pokud o to kdokoliv do ukončení rozpravy požádá,
* d) odročení na jiný čas, prodloužení rozpravy, nebo jiný návrh postupu, který Lodivod zaznamenal.

(3) V rozhodujícím hlasování o volbě Flotila vybere z navržených kandidátů takový počet kandidátů, který může být nejvýše zvolen; Výsledkem volby je seznam vybraných kandidátů, kteří jsou zvoleni.
Pokud by tak bylo zvoleno více členů orgánu, než dovolují stanovy, jsou kandidáti zvoleni podle pořadí na seznamu tak, aby počet zvolených nepřesáhl počet podle stanov.
Kandidát na seznamu, který nebyl zvolen, se stává náhradníkem.
Pokud se některá funkce uvolní, předsedající do ní povolá náhradníka v pořadí podle seznamu.
Náhradnictví zaniká pozbytím způsobilosti k funkci, odmítnutím povolání do funkce nebo skončením volebního období odpovídajícího orgánu spolku.

(4) Pokud Flotila v rozhodujícím hlasování vybere žádnou možnost, je projednávání návrhů ukončeno bez schválení rozhodnutí.

## § 10 Ukončení plavby
Lodivod plavbu ukončí, pokud byla projednána všechna rozhodnutí na pořadu nebo uplynul vyhrazený čas a Flotila nerozhodne jinak.
Lodivod zveřejní přijatá rozhodnutí na webu a učiní jiné potřebné úkony pro jeho provedení.
