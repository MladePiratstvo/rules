# Pirátský kodex
Kodex je nedílnou součástí stanov spolku Mladí Piráti.
## I. Piráti jsou svobodní.
Piráti jsou svobodymilovní, samostatní, nezávislí a odsuzují slepou poslušnost.
Zastávají informační sebeurčení a svobodu názoru. Piráti nesou zodpovědnost spojenou se svobodou.
## II. Piráti respektují soukromí.
Piráti chrání soukromí. Bojují proti rostoucí posedlosti sledováním ze strany státu a ekonomiky, protože ta brání svobodnému rozvoji jednotlivce.
Svobodná a demokratická společnost nemůže existovat bez soukromého a nešmírovaného svobodného prostoru.
## III. Piráti jsou kritičtí.
Piráti jsou tvořiví, zvídaví a nepodřizují se stávajícímu stavu. Vrtají se v systémech, hledají slabá místa a nalézají možnosti jejich nápravy. Piráti se učí ze svých chyb.
## IV. Piráti jsou čestní.
Drží své slovo. Když jde o společné cíle, solidarita je důležitá. Piráti napravují nevšímavý postoj společnosti a jednají, když je třeba morální odvaha.
## V. Piráti respektují život.
Piráti jsou mírumilovní. Proto odmítají trest smrti a ničení našeho prostředí. Piráti zastávají udržitelnost přírody a jejích zdrojů. Neakceptujeme patenty na život.
## VI. Piráti touží po znalostech.
Přístup k informacím, vzdělání, znalostem a vědeckým objevům musí být neomezený. Piráti podporují svobodnou kulturu a svobodný software.
## VII. Piráti jsou společenští.
Piráti respektují lidskou důstojnost. Usilují o společnost sjednocenou v solidaritě, kde silní chrání slabé. Piráti podporují politickou kulturu objektivnosti a férovosti.
## VIII. Piráti jsou mezinárodní.
Piráti jsou součástí globálního hnutí. Využívají příležitostí vzniklých díky Internetu, a tedy dokáží přemýšlet a jednat bez hranic.
